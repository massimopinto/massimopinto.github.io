---
layout: post
title: Ve la do io la California. Vi occorre solo un blogger maturo.
tags: []
---

![](http://farm4.static.flickr.com/3119/2591670296_22329573f8_t.jpg)

A [Science Blogging 2008](http://network.nature.com/group/sciblog2008) si e' parlato anche di anonimita' dei *blogger*. Se si blogga di denuncia, in alcuni casi puo' essere meglio non svelare il proprio nome. Ma alcuni preferiscono anche non fare sapere ai propri capi, ai propri colleghi, che hanno un blog, per timore di essere giudicati negativamente. [Grrl Scientist](http://scienceblogs.com/grrlscientist/), per esempio, raccontava di sentire un profondo desiderio di comunicare la sua ricerca alla societa', quella stessa societa' che consente a gente come lei di fare il suo lavoro. Il suo e' dunque un tributo, un ringraziamento, e mi e' sembrata una cosa bellissima. Tuttavia, a *Grrl Scientist* fu detto che la sua carriera sarebbe stata a rischio se avesse fatto il suo vero nome sul suo blog, perche' molti ricercatori senior l'avrebbero considerata un ricercatore poco serio, poco concentrato sul suo lavoro (quello di ricercatrice).

[Non sempre](http://dcscience.net/) i bloggers di scienza sono i piu' giovani, ma e' vero che di bloggers maturi ce ne sono pochini. Ed allora...nella sessione conclusiva di Science Blogging 2008 e' stata annunciata una **sfida** a tutta la *blogsfera*. Il motore di questa sfida giace nel concetto che la comunicazione della scienza al pubblico tramite blog e' diretta ed incensurata dagli editori (ma certamente censurata dai lettori!), e che ne avrebbe solo da guadagnarci se lo scientific blogging fosse incoraggiato anche dai ricercatori piu' maturi. In sostanza:

-   Scopo della gara: convincere un ricercatore *senior* ad aprire un blog di scienza
-   Scadenza: 5 Gennaio 2008
-   Come si maturano punti: in funzione dell'eta' del blogger, della sua fama scientifica, la mancanza di esperienza precedente in fatto di blogging ed altre abitudini 'giovanili' della scienza 2.0, l'impatto del suo nuovo blog nella societa', la qualita' dei contenuti.
-   Premio: un viaggio gratis per due (il blogger senior e chi l'ha convinto a lanciarsi nella blogsfera) al GooglePlex di Mountain View, California, per partecipare al prossimo [SciFoo](http://www.nature.com/nature/meetings/scifoo/index.html), ed una citazione nel libro 'The Open Laboratory: The Best Science Writing on Blogs 2008'.

Le istruzioni, in dettaglio, sono [qui](http://network.nature.com/forums/sciblog2008/2347)

Avete gia' qualcuno in mente? Mumble mumble...

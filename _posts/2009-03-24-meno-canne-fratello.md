---
layout: post
title: Meno canne, fratello
tags: []
---

Spolverando nella casella della mia posta elettronica trovo l'indice del numero di Marzo di *Nature Reviews Cancer*, un rivistone di quelli seri. Tra l'altro, noto un lavoro[1] che mi colpisce: i giovani maschi che fumano cannabis sono a rischio aggiuntivo di cancro al testicolo. Il rischio di sviluppare un cancro al testicolo - spontaneo - è basso, ma, secondo questo studio, quasi raddoppia se si fuma cannabis abitualmente. [L'editoriale](http://www.nature.com/nrc/journal/v9/n3/full/nrc2617.html) della stessa rivista, comunque, invita alla cautela sulle conclusioni di questo studio che dovrà esser replicato su un campione più ampio prima di dare l'allarme. Intanto io preferisco bere una lattina di chinotto.

[1] Nature Reviews Cancer, [Cannabis and Cancer Link](http://dx.doi.org/doi:10.1038/nrc2617)

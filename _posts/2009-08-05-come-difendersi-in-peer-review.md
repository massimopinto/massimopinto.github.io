---
layout: post
title: Come difendersi in peer review
tags: []
---

Rientrato dalla pausa valdostana (anche quest'anno ho fatto il pieno di camosci, stambecchi, marmotte, volpi ed aquile) ho trovato la bella notizia che il mio manoscritto [più recente](http://www.galileonet.it/postdoc/article/152/sottomesso) è stato accettato dalla rivista a condizione che vengano riviste alcuni punti, piccoli per la verità, sollevati dai *referees*. I loro commenti sono puntuali ed è chiaro che rispondendo ai dubbi sollevati l'articolo ne risulterà migliorato. Non sempre però le *review* son scritte bene, ed in alcuni casi risulta evidente anche che i referees si sono impegnati poco. Comunque vada, loro hanno il coltello dalla parte del manico ed anche se l'autore del manoscritto ritiene che i referees abbiano sbagliato, occorre rispondere in modo garbato ed esaustivo. Sennò...l'editore della rivista non ne vien fuori convinto e la pubblicazione, quanto meno, è ritardata.
Su [phdcomics.com](http://www.phdcomics.com/comics/archive.php?comicid=581) c'è un esempio che descrive quali errori non bisogna commettere rispondendo alle critiche dei referees...e che retorica può portare al successo anche in caso di manoscritto carente...
![](http://www.galileonet.it/postdoc/images/34t.gif)
Segnalato da Sim e Paolo.

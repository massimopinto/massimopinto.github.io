---
layout: post
title: Giornate banali ma sincere
tags: []
---

A parte gli ultimi giorni di festa, quelli lavorativi sono stati dei veri giorni di stallo. Ore ed ore a cercare la soluzione a problemi in cui l'intuito contava poco, e per cui i manuali per l'utente erano scritti maluccio, fornendo scarsi indizi.
In compagnia del capo, immerso nella missione quanto me, ho cercato invano di districarmi tra le svariate complicazioni che sorgevano nel tortuoso cammino verso il minuscolo pezzetto di conoscenza che perseguivo insieme a lui. Fino a quando e' stato il puro caso a ricordarci quanto siamo piccoli.
Avevamo tascorso alcune ore con un'amica - santa, a dedicarci tutto quel suo tempo - per capirci di piu'. Ore dopo, ritiratasi nel suo studio, le e' venuta un'idea. Ce l'ha scritta, ma abbiamo capito che non ci avrebbe aiutati. Tuttavia...nelle istruzioni per l'uso della sua idea e' stato svelato cio' che ci aveva tenuti in bonaccia per tutti quest giorni. Cosi', in un colpo, ci siamo ritrovati a transire dalla frustrazione al sorriso. Per puro caso. Strana cosa, la ricerca.

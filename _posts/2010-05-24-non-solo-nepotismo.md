---
layout: post
title: Non solo nepotismo
tags: []
---

La scorsa settimana il gruppo editoriale *Nature* ha lanciato un portale 'regionale' di [aggregazione di notizie sull'Italia](http://www.nature.com/regions/italy/index.html). La notizia mi ha sorpreso. *Evidentemente*, per loro, l'Italia non è più solo un paese di nepotismo, cronismo, raccomandazioni, concorsi pubblici truccati, scandali di 'peer-review per le allodole', ricerca sottofinanziata, precariato. *Evidentemente*, qualcosa di buono, degna di essere raccontata, accade anche al di qua delle Alpi. Lo si evince dal fatto che il portale Italiano segue quello Asiatico e del Medio Oriente, due regioni in cui le università sono lontane dalle prestigiose della *Ivy League*, ma nelle quali, *evidentemente*, succede qualcosa su cui è bene tenere un occhio, e questo cannocchiale adesso è puntato pure su di noi. Non saremo una regione di scienza emergente, come lo è forse il Medio Oriente, ma possiamo, sappiamo fare buona ricerca. E se ne accorgono anche gli altri.

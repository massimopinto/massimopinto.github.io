---
layout: post
title: Non regalarle un profumo
tags: []
---

Dopo il [podcast della NYAS](http://www.nyas.org/snc/podcasts.asp) sulla scienza dell'olfatto (puntata del 12 Dicembre), mi sono imbattuto in un articolo[1] de *The Economist* sul tema dell'uso dei profumi maschili nell'assicurarsi le 'attenzioni' delle donne. Secondo lo studio pubblicato dal Dr Craig Roberts e colleghi, dell'Universita' di Liverpool, una *eau de toilette* serve a far sentire noi maschietti piu' 'fighi', cosi' da apparire piu' sicuri di noi stessi, quindi piu' attraenti davanti alle donne, ma in quanto fighi, non in quanto profumati. La ricerca di Roberts *et. al.* si basa sull'uso di filmati di uomini 'profumati', dei quali dunque non si poteva sentire alcun odore, e sulle dichiarazioni che un campione di donne ha rilasciato sui maschi ritratti nei filmati, fossero loro profumati o non profumati.

Secondo lo studio di Roberts, quindi, si sceglie un profumo innanzitutto per piacere a noi stessi. E la scelta di un profumo sembra essere tutt'altro che casuale: *The Economist* spiega che siamo portati a scegliere quelli che vadano bene con quelli naturali del nostro corpo, esaltandone i buoni odori. Una sorta di pubblicita' della parte migliore di noi stessi. Ma si...

Se esser figo e' un bonus, avere un buon odore potrebbe comunque essere un vantaggio. Ma... cos'e' un buon odore? Sembra che tendiamo a fidarci del nostro fiuto, quando selezionamo il nostro partner, in quanto il suo odore puo' indicarci se puo' essere un buon compagno. L'obiettivo e' accoppiarsi con qualcuno che ci dia garanzie di avere figli sani, e questo puo' avvenire se alcune aree del genoma del nostro potenziale compagno, associate alla difesa immunitaria, sono un po' *diverse* da quelle nostre. Ed il nostro naso lo sente...facendoci appassionare a cio' che percepiamo essere diverso da noi.

Questo presenta un problema: ci possiamo fidare del nostro fiuto per scegliere il *nostro* profumo, ma potremmo non essere altrettanto bravi a scegliere il profumo giusto per una persona verso cui ci sentiamo attratti. Ed allora, se proprio avete deciso di regalare al vostro partner un profumo, sperate che non le/gli piaccia: sara' il segno che avete almeno avete scelto il partner giusto. E poi...potrete sempre riciclare il profumo per un regalo a vostro fratello o sorella: loro dovrebbero gradire.

[1] [The scent of a man](http://www.economist.com/science/displaystory.cfm?story_id=12811377), December 18 2008

---
layout: post
title: La ricerca fa denti piu' bianchi
tags: []
---

Altro che 5 per mille alla ricerca scientifica, quel metodo lanciato da pochi anni nel Bel Paese e non privo di [insidie](http://network.nature.com/people/massimopinto/blog/2008/05/03/0-5-of-your-taxes-to-whom-and-why). Leggo[1] che sta emergendo nel nostro paese una realta' a cui siamo poco abituati: pubblicita' in cui la ricerca scientifica appare come la piattaforma su cui puo' reggersi l'innovazione tecnologica.
Confesso di non averla veduta, ma da quanto leggo, si tratta di una pubblicita' in cui figura [un dentifricio](http://www.biorepair.it/) che aiuta a riparare lo smalto, realizzato con il solido contributo della ricerca scientifica [all'Universita' di Bologna](http://www.biorepair.it/certificazione.html). L'alleanza tra la casa produttrice del dentifricio e l'Universita' offrirebbe una certificazione alla prima, e dei finanziamenti aggiuntivi alla seconda.
In un paese in cui la percezione comune e' che la ricerca e' fine a se stessa, ovvero una perdita di denaro, ed in cui gli elettori si conquistano a suon di specchietti per le allodole, un riconoscimento alla ricerca come questo sembra un moto rivoluzionario. Che ben venga.

[1] Paola Coppola, *La Repubblica* 10 Gennaio 2010, pagina 21.

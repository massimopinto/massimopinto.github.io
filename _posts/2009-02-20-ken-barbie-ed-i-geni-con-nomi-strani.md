---
layout: post
title: Ken, Barbie e geni con nomi strani
tags: []
---

Sto studiando l'articolo per l'intervista telefonica di oggi pomeriggio, quella che sara' inserita nel [Radiation Research Podcast](http://www.radres.org/podcast) di Febbraio. L'articolo va in dettaglio nella catena di eventi di *signaling* di TGF-beta, un fattore di crescita (growth factor) che sta piu' o meno alla base di tutto. Alcune delle proteine coinvolte in questo *signaling* molecolare sono le *smad*, che si trovano nel citoplasma. Se siete persone normali, vi chiederete come mai questi nomi sono cosi' strani. *smad*, per esempio, significa [small mothers against decapentaplegic](http://tinman.nikunnakki.info/?q=node/52), ovvero *piccole madri contro la decapentaplegia*, un nomignolo curioso. Scopro allora che sul web c'e' un archivio di geni con nomi strani, e consultandolo, non posso esimermi dal segnalarvi *Ken e Barbie*, un gene del moscerino della frutta, *D. Melanogaster*, che, se mutato, non fa crescere gli organi genitali esterni ai moscerini maschi o femmine. Proprio come Ken e Barbie.
Mai piu' un giorno senza consultare l'archivio.

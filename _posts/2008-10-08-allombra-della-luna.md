---
layout: post
title: All'ombra della Luna
tags: []
---

Il film-documentario 'In The Shadow of the Moon' fu distribuito nelle sale cinematografiche in UK ed USA alla fine del 2007, e lo scorso Febbraio fu prodotto anche in DVD.
Io guardai [l'anteprima](http://www.intheshadowofthemoon.com/), sul web, e la trovai struggente, promettendomi di andare a vedere quel film, quando sarebbe uscito in Italia. Ma il film, apparentemente, non e' stato mai distribuito nelle sale Italiane. Telefonai al British Council: non erano previste proiezioni del film nemmeno da loro[1].

Sono riuscito a reperire il DVD, in Inglese, nel mese di Marzo. Ieri sera l'ho visto di nuovo: splendido. Il film contiene filmati delle missioni Apollo, il discorso del Presidente Kennedy:

> *...dobbiamo mettere un uomo sulla luna entro la fine di questa decade, riportandolo sano e salvo sulla terra.*

Nel documentario, sono bellissime le testimonianze degli Astronauti: Michael Collins e Buzz Aldrin di Apollo 11, Jim Lovell di Apollo 13, e molti altri, ora piu' o meno tutti settantenni.
Verso la fine del documentario si fa anche un accenno alla teoria della cospirazione secondo cui gli americani, sulla Luna, non ci sarebbero mai andati. Nelle parole degli stessi astronauti:

> *...dicono che abbiamo girato tutto questo in una zona desolata dell'Arizona...magari sarebbe stata una buona idea...* (ridendo)

> *...ci siamo andati nove volte...come avremmo potuto fare finta per ben nove volte...*

> *...la verita' non ha bisogno di prove. Nessuno, nessuno potra' mai portarmi via i passi che ho fatto sulla Luna.*

Se non si e' capito ancora, ve lo consiglio, *vivamente*. Forse lo si puo' prendere su [Amazon.com](http://www.amazon.com/Shadow-Moon-Harrison-Schmitt/dp/B000XJ5TPE/ref=sr_1_1?ie=UTF8&s=dvd&qid=1223414790&sr=1-1) e farselo spedire in Italia. Non ho ancora capito perche' in Italia non ci sia Amazon, o [NetFlix](http://www.netflix.com/).

Infine.. ancora uno degli astronauti delle missioni Apollo:

> *Mio padre stentava a credere che io fossi andato sulla Luna. Ma mio figlio Tom, che aveva 5 anni, penso' che non ci fosse nulla di strano.*

[1] Ho trovato adesso [una recensione](http://www.brera.unimi.it/film/index.php?arg1=0&arg2=12&arg3=0000000038&arg4=9&arg6=912) in Italiano.

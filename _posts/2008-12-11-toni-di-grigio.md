---
layout: post
title: Toni di grigio
tags: []
---

Sono alle prese con le estrazioni di RNA per l'esperimento Silenzio Cosmico (sono a 3/4 dell'opera e potrei finire domani, incrociando le dita). Intanto che lavoro su questi campioni, *tra centrifughe e provette*, ho ascoltato un paio di podcast, in cuffia. Ci sono almeno due notizie interessanti che traggo dal [podcast di Nature](http://www.nature.com/nature/podcast/).

La prima, nella puntata dell'11 Dicembre, riguarda un vaccino contro la Malaria, in sperimentazione clinica di 'fase II' e che ha dato dei risultati molto incoraggianti: riduzione di infezioni del 50%. Ci sara' a breve la fase III del *trial* e se quella andra' bene, il vaccino sara' reso disponibile.

La seconda notizia riguarda il cancro e la teoria della cellule staminali tumorali, un argomento di cui questo blog ha scritto [in passato](http://www.galileonet.it/postdoc/article/43/metastasi-e-staminali). Secondo lo studio di cui si parla nella puntata del 4 Dicembre del *Nature* podcast, e' difficile schierarsi a favore o contro la teoria delle *cancer stem cells*: nel caso del Melanoma, una forma di tumore della pelle, sembra che la teoria vacilli. Non tutto e' bianco o nero, nemmeno in questo contesto. Un passo indietro per la teoria, forse, ma come scrive la rivista *Seed*, la Scienza non segue sempre una linea retta verso la scoperta.

---
layout: post
title: McCain ed Obama in camice
tags: []
---

Sono stato a visitare il [Liberty Science Center](http://www.lsc.org/), nel New Jersey. Niente male davvero, ed alla facciaccia di tutti i New Yorkers che parlano male, apertamente, del New Jersey. Una delle [mostre in corso](http://www.lsc.org/visit/doandsee/exhibits/breakthroughs) riguarda le elezioni del prossimo presidente degli Stati Uniti. Il visitatore impara quanto siano importanti per i due candidati in gara i temi scientifici ritenuti fondamentali per gli USA (e per l'umanita'): global warming e consumo energetico, energie rinnovabili, cellule staminali, l'insegnamento della scienza nelle scuole, il ruolo del [consigliere scientifico](http://seedmagazine.com/news/2008/01/the_science_adviser.php) del Presidente.

![Candidates for Presidency](http://www.galileonet.it/postdoc/images/8t.jpg  "Candidates for Presidency")
Uno di questi candidati sara' il prossimo presidente americano. Trova l'intruso.

C'erano dei pannelli-gioco in cui al visitatore vien chiesto di indovinare chi dei tre (Obama, Clinton e McCain) fosse l'autore delle citazioni riportate, tutte in temi di scienza. Ne ho indovinate due su due e mi sono stupito.

![](http://www.galileonet.it/postdoc/images/9t.jpg)

Mentre da noi in Italia non esistono praticamente piu' i faccia a faccia, trovo vincente l'idea di mettere a confronto le idee, in fatto di scienza, dei candidati alle prossime elezioni presidenziali americane.

Informati, ai visitatori viene chiesto di esprimere il loro voto. Obama e' molto piu' avanti di McCain.

---
layout: post
title: Due eventi in ISS sulle basse dosi
tags: []
---
Duplice segnalazione. Nella seconda metà di questa settimana, all'Istituto Superiore di Sanità, dove lavoro io stesso, ci saranno due eventi notevoli, nell'ambito delle ricerche sugli effetti delle basse dosi di radiazioni ionizzanti, l'argomento del mio studio e ricerca. 
 
Giovedi 26 Febbraio la Dr.sa Maria Grazia Andreassi darà un seminario dal titolo "I danni a lungo termine dell'imaging radiologico: cancro e malattia cardiovascolare". Si tratta degli effetti di alcune pratiche radiologiche, quali fluoroscopia interventistica e TAC, tecniche che impartiscono dosi di radiazioni ionizzanti non esattamente trascurabili ed il cui utilizzo (in particolare quello delle TAC) è cresciuto nella pratica radiologica.  

Il giorno seguente, Venerdi 27 Febbraio, ci sarà un'intera "giornata dedicata":http://www.iss.it/tesa/appu/cont.php?id=198&lang=1&tipo=21 al rischio (di cancro e malattie cardiovascolari) legato all'esposizione a basse dosi di radiazioni ionizzanti, che include anche la diagnostica, di cui si sarà parlato il giorno precedente. Il tema della giornata è: "La valutazione dei rischi sanitari delle basse dosi di radiazioni ionizzanti: la ricerca italiana e le sue prospettive nel contesto europeo". Interverranno ricercatori senior di diversi enti pubblici di ricerca ed università Italiani. Chissà che non ci si incontri?


---
layout: post
title: 'Donne e Ricerca: la storia di Susan Bailey'
tags: []
---

Qualche tempo fa feci alcune [considerazioni](http://network.nature.com/blogs/user/massimopinto/2008/07/13/that-ol-feeling-called-glass-ceiling) sul tema delle donne impegnate nella carriera Accademica, soffermandomi sulle loro maggiori difficoltà di progressione di carriera, rispetto a quelle degli uomini.
Uno tra i tanti fattori profondamente umilianti è che i salari delle donne siano mediamente inferiori a quelli degli uomini. Mentre volavo verso gli USA, dove mi trovo adesso, ho ascoltato dal mio lettore mp3 un interessante podcast prodotto da Nature Jobs, sulle donne ricercatrici e le [interruzioni di carriera](http://media.nature.com/download/nature/podcast/naturejobs/naturejobs-2008-07-30.mp3) (per maternità, ma non solo), basato su una registazione al Source Event dello scorso anno. Anche quest'anno il [Source Event](http://www.nature.com/naturejobs/sourceevent/index.html) si terrà a Londra il giorno 26 Settembre 2008.

In una parte del programma registrato, la direttrice di un gruppo di ricerca raccontava ai presenti in sala di una collega che all'inizio della sua pausa per maternità ha chiesto di poter ricevevere, settimanalmente, aggiornamenti su quanto sarebbe accaduto in laboratorio in sua assenza: come vanno gli esperimenti e che direzioni sta prendendo il gruppo che ha - termporaneamente - lasciato. In questo modo, al suo rientro in laboratorio, non si sarebbe trovata del tutto spaesata.

Questa storia mi ha riportato ad un bellissimo ricordo. Conosco una ricercatrice che è stata via dal laboratorio per ben oltre un anno, avendo avuto tre figli ai quali dedicarsi a tempo pieno. Questa ricercatrice, una volta rientrata in laboratorio, ha avuto una crescita formidabile, fino a diventare un ricercatore davvero brillante. Ho avuto il privilegio di poter [intervistarla](http://www.radres.org/ECOMradres/timssnet/podcast/SanFran_Susan%20Bailey.mp3) l'anno scorso a San Francisco, al meeting della Radiation Research Society, quando è stata insignita del Michael Fry Award, un notevole riconoscimento alla carriera di ricercatori non giovanissimi ma nemmeno anziani, con davanti a se' ancora un paio di decadi di produttività. Dopo una lunga pausa di maternita', [Susan Bailey](http://www.cvmbs.colostate.edu/erhs/faculty/bailey/s_bailey.htm) torno' in laboratorio come tecnico di ricerca, ed intanto, part-time, studiava per conseguire il titolo di PhD seguendo un corso che riceveva, tramite posta, in videocassetta. Qualche anno dopo Susan Bailey è una bravissima ricercatrice, pluri-premiata e vincitrice di eccellenti finanziamenti che aveva richiesto, presentando dei progetti di ricerca basati sulle sue idee, ad Agenzie Statunitensi. Al suo rientro nella ricerca, Susan ebbe certamente la fortuna di poter lavorare al fianco di colleghi che non considerano la materntià come qualcosa di debilitante, alla stregua di una grave malattia, come suggeriva il contratto di lavoro di una mia cara amica Italiana. Gli Stati Uniti, su questo specifico tema e senza ambizioni di generalizzazioni, sono semplicemente un *altro paese*, dove veramente tutto può succedere. La chance che si è presentata a Susan ne è un esempio eccelso. Domandero' ad [Ester Ofila](http://www.galileonet.it/postdoc/?c=Ester-Ofila) che cosa sarà accaduto alle donne ricercatrici Italiane tra qualche decennio.

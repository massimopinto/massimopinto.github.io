---
layout: post
title: Ricercati e propositivi
tags: []
---

Gi amici di [Ulisse](http://ulisse.sissa.it/) hanno lanciato un'iniziativa che merita attenzione: una piattaforma di discussione sulla scienza italiana ed il suo futuro. Si chiama [Ricercati](http://ulisse.ning.com/) e si propone di creare uno spazio multimediale dove dialogare sulle soluzioni per salvare la ricerca scientifica Italiana, sperando che non ce l'ammazzino prima mettendoci i tornelli davanti all'ingresso dei laboratori ed i braccialetti elettronici.
C'e' gia' un appuntamento segnalato sul portale di *Ricercati*:

> Cosa pensi del futuro della ricerca in Italia? Da un po' di tempo si parla di una riforma dell'Università italiana e in questi giorni si sta ridisegnando il piano nazionale della ricerca. Sono molti i punti di vista a confronto, a volte in conflitto, ma è abbastanza diffusa l'idea che una riforma dell'università sia ormai necessaria. Cosa e in che modo, secondo te, dovrà cambiare? Come fare per migliorare la ricerca italiana? Dillo con un video.

I video caricati sul portale entro il 15 Novembre e piu' votati vinceranno una maglietta con il logo di *Ricercati*, personalizzata con la foto dei loro autori. Occasione ghiottissima! Intanto mi son registrato anche [io](http://ulisse.ning.com/profile/MassimoPinto). Mumble mumble...

![](http://api.ning.com/files/KaDlcAa26xYCdL6BoLpv9ZLvVbLkGctc*SpvjHD2lB9OXDA41JFXb1xWRir1GaVxNYvjS5BDTg-uJSxJRlEaAEWcwpdNzgjB/ricercati_whitesmall.jpg)

---
layout: post
title: Vacca magra
tags: []
---
Diventano tangibili altre conseguenze dei 'tagli alla ricerca'. Non riguardano solo il blocco di nuove assunzioni o i rinnovi di contratto dei precari, di cui si parla e si scrive già tanto.

Nel dipartimento in cui sono ospitato, all'Istituto Superiore di Sanità, è stato annullato un fondo che metteva a disposizione alcune migliaia di euro ogni anno per finanziare viaggi all'estero e presentare, a congressi scientifici, i risultati del lavoro svolto. Bye bye.
La biblioteca centale dell'Istituto ha annunciato che non sarà possibile rinnovare tutti gli abbonamenti annuali alle riviste scientifiche e che quelli per alcune riviste ritenute 'minori' saranno annullati. Minori. Bah. Per qualcuno di noi, tanto minori non saranno, forse, e quei ricercatori si sentiranno un po' più isolati di prima.

Post D.O.C. parte per le nevi della Valle d'Aosta. Buona settimana a tutti ed arrivederci al 15 Marzo! 

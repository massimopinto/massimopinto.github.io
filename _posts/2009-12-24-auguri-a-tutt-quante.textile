---
layout: post
title: Auguri a tutt' quante
tags: []
---
Ho sempre trovato piuttosto ridicolo l'uso ostinato della lingua nazionale, inteso come strumento per evitare l'invasione di termini appartenenti a lingue straniere, come chiamare _ordinateur_ quello che molti chiamano _computer_. 
Ed ora....informatici, ristoratori, baristi...tremate! Nel nostro Parlamento (quello in cui dovrebbero sedere, e legiferare, i nostri Deputati ed i Senatori, gli Onorevoli che ci rappresentano) è stata proposta l'istituzione di un Consiglio per difendere la lingua Italiana, quella 'pura', si intende. Ed allora preparatevi a cancellare le parole _computer_, _SMS_, _croissant_, _nouvelle cuisine_... ed a sostituirle con quelli raccomandati dal suddetto Consiglio, presumibilmente. 

bq. *Carla*: Amore, temo che il CUP sarà fuori uso per cui non so come fare per inviarti un messaggio di posta elettronica

bq. *Luca*: Che cosa c'entra ora il Centro Unico Prenotazioni? Ho già prenotato la tua visita e non resta che pagare il _ticket_ per il tuo _day hospital_

bq. *Carla*: Ma sei matto? Io intendevo il Calcolatore per Uso Personale[1]. Per il resto, suppongo che tu ti riferisca alla _tassa_ per la _prestazione ambulatoriale_ in ospedale

bq. *Luca*: Certo...ma allora mandami un SMS...

bq. *Carla*: Non so di che parli. Al limite posso mandarti un SMB[2]

bq. *Luca*: Ovviamente, _mon amour_. 

Nella ricerca scientifica l'imposizione rigorosa di termini italiani sarebbe ridicola, oltre che di dubbia utilità. La flessibilità delle lingue è segno della loro vitalità. E' nel loro DNA....ooops avrei dovuto scrivere ADN, l'acido desossiribonucleico. _Of course_.

Buon Natale a tutti!

fn1. Un tempo noto come PC o _personal computer_

fn2. Sistema per i Messaggi Brevi

---
layout: post
title: Come potete giudicare
tags: []
---
Di recente si e' parlato di "impact factor":http://en.wikipedia.org/wiki/Impact_factor e di "h-index":http://en.wikipedia.org/wiki/H-index, due _metriche_ per misurare la quantita', ed auspicabilmente la qualita' dei risultati scientifici, _uno_ dei prodotti del lavoro dei ricercatori. Ne ha parlato anche "Galileo":http://www.galileonet.it/news/10233/cito-dunque-sono, pochi giorni fa, a proposito dell'inadeguatezza di queste metriche. Dunque ci viene spiegato che questi indicatori non dovrebbero essere utilizzati, ma che cosa si _puo'_ o si _dovrebbe_ fare per valutare la produttivita' della ricerca?

Innanzitutto, perche' e' importante effettuare una _misura_ di qualita' della ricerca? Non credo di potere rispondere meglio di come ha fatto David Colquhoun[1], per cui lo "cito":http://www.ucl.ac.uk/Pharmacology/dc-bits/colquhoun-goodscience-jp-version-2007.pdf

bq. Dagli Accademici, come da tutti, ci si aspetta che facciano un buon lavoro. In larga misura vengono pagati dai contribuenti, i quali hanno ogni diritto di ottenere un (alto) valore da cio' che pagano con le loro tasse. Il punto e' che e' estremamemente complicato valutare la loro produzione.

L'ambizione dell'impact factor, o dell'h-index, e' proprio quella di fornire un punteggio al lavoro dei ricercatori, in modo completamente automatico. Cosi', se il loro punteggio e' troppo basso, niente finanziamenti, oppure niente promozione, o magari niente assunzione. 7? Via! Avanti il prossimo! 19: Bene, questo lo prendiamo. E' esattamente quanto sta accadendo in molte, eccellenti Universita' straniere. Stiamo attenti allora quando parliamo di introdurre questi concetti anche in Italia.  Abbiamo il vantaggio di essere in ritardo e possiamo imparare dagli errori degli altri, altrimenti saremo costretti a ripeterli.

Fioccano le critiche e le accuse di inadeguatezza di questi indicatori, come in questo "interessante editoriale":http://www.nature.com/neuro/journal/v6/n8/full/nn0803-783.html di Nature Physiology[2]. Semplicemente, non c'e' indicatore _numerico_ che possa davvero render giustizia delle capacita' di un ricercatore.
La soluzione, secondo Colquhoun:

bq. L'unico modo di valutare il merito di una pubblicazione scientifica e' chiedere il parere di una selezione di esperti del settore. Non c'e' nessun altro metodo che funzioni. Nessuno.

fn1. D. Colquhoun, _Physiology News_, No. 69, Winter 2007. La discussione di questo articolo e' sul web, "qui":http://dcscience.net/?p=182

fn2. Editoriale, _Nature Neuroscience_ No. 6, 783 (2003) doi:10.1038/nn0803-783

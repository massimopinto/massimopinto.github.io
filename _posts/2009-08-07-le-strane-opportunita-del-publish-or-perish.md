---
layout: post
title: Le strane opportunita' del 'publish or perish'
tags: []
---

Come potrebbe accertare un ricercatore piu' anziano di me, nell'ultimo decennio la ricerca scientifica naviga in acque in cui il successo di un ricercatore, e quindi la sua sopravvivenza, viene misurato a colpi di numero di pubblicazioni, prestigio della rivista su cui egli pubblica i suoi lavori scientifici, numero degli autori che partecipano (meglio se pochi per valorizzare il lavoro di chi l'ha svolto) e ordine dei nomi sull'articolo (primo ed ultimo meglio che secondo etc). In due parole 'publish or perish', ovvero 'pubblica o soccombi'. E se proprio non riesci a pubblicare e non vuoi soccombere, escogita qualcosa per fare finta che i tuoi risultati sono buoni. Anche se si tratta di inventare balle. Ed allora quante opportunita' per inventare storie...se e' vero che nella ricerca siano poche, per fortuna, le persone disposte a fare carte false, i romanzi di scienza piu' recenti abbondano di storie di frode, manipolazioni di dati e di azioni non etiche. Il publish or perish e' forse piu' acuto nelle scienze biomediche, e l'editoriale di Luglio di Nature Methods[1] consiglia alcune letture per quelle ore altrimenti sonnacchiose da trascorrere sotto l'ombrellone. Tra quelli consigliati, il libro di Jennifer Rohn, [Experimental Heart](http://www.galileonet.it/postdoc/article/157/cuore-sperimentale), presto anche in edizione Italiana, e [il Dilemma di Cantor](http://www.djerassi.com/cantor.html), di Carl Djerassi[2], un romanzo sulla biologia del cancro in cui un ricercatore ha un'idea 'da premio Nobel' e la persegue con l'aiuto di un suo studente il quale macina risultati molto incoraggianti, fino a quando si scopre che i risultati erano stati falsificati. Sulla falsificazione dei dati si centra anche Intuition[3], in cui un laboratorio subisce un grosso scossone dopo che dei dati sperimentali 'troppo buoni per esser veri' vengono smascherati.
[LabLit](http://www.lablit.com/the_list#novels) ne elenca numerosi. Per chi preferisce invece leggere in Italiano, [Ulisse ne recensisce](http://ulisse.sissa.it/biblioteca/intrusione) numerosi.

[1] [Summer reading, science in fiction](http://dx.doi.org/doi:10.1038/nmeth0709-471). Nature Methods, Vol 6 No 7, Luglio 2009, pagina 471

[2] [Cantor's Dilemma](http://www.amazon.co.uk/dp/0140143599/ref=nosim?tag=lablicom-21), Carl Djerassi, "Penguin Press

[3] [Intuition](http://www.lablit.com/images/RohnNature_Apr_2006.pdf), Allegra Goodman, Dial Press

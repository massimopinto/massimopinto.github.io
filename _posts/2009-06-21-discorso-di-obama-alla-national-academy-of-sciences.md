---
layout: post
title: Discorso di Obama alla National Academy of Sciences
tags: []
---

Il 27 Aprile 2009 Barack Obama ha parlato alla National Academy of Sciences Americana, in difesa del ruolo della scienza e della tecnologia nel paese di cui lui e' Presidente.

Sono disponibili una [videoregistrazione](http://edg1.vcall.com/video/nas/launch.asp) (dopo alcuni minuti di presentazioni) e la trascrizione completa del suo [discorso](http://dx.doi.org/10.1073/pnas.0905049106).

Come ricercatore, ma anche come appassionato di comunicazione della scienza, mi hanno colpito alcuni punti del discorso di Obama.

1) 3% del PIL alla ricerca ed allo sviluppo. Da noi, un sogno.
2) Raddoppio del finanziamento al Department of Energy (DoE), il quale, tra l'altro, finanzia insieme alla NASA un'eccellente [programma di ricerca scientifica](http://lowdose.tricity.wsu.edu/) nel settore degli effetti biologici delle basse dosi di radiazioni ionizzanti, e non solo per laboratori americani. Quest'azione di Obama, dunque, dovrebbe dare benefici globali (almeno limitatamente al settore disciplinare in cui sono coinvolto anche io).
3) L'apertura di un portale web dove i cittadini possono inviare i propri suggerimenti al Governo Federale in merito ai miglioramenti delle azioni di Governo in ambito scientifico ed educativo. E sempre in onore alla trasparenza, molti di voi conosceranno gia' le fotografie che Obama mette su *Flickr* sull'account della [Casa Bianca](http://www.flickr.com/photos/whitehouse).
4) Ci sono numerosi passaggi molto belli, nel suo discorso, in cui Obama mostra il meglio della sua retorica. Forse il mio preferito e' quello in cui 'sfida tutti i ricercatori ad usare il proprio amore per la scienza, nonche' le loro conoscenze, per innescare lo stesso senso di meraviglia ed entusiasmo nella prossima generazione'.

E tutto cio', non e' forse superfluo ricordarlo, in un periodo di crisi economica.

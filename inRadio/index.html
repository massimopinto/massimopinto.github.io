---
layout: default
title: in Radio
description: My contributions to the Italian national public radio.
---
<div class="blurb">
  <h1>In Radio</h1>

<p>I am a radio enthusiast and here I am listing a few personal contributions to programs that went on air on the Italian National Public Radio, Rai Radio 3.</p>  
<hr>
<p>
Sono un appassionato ascoltatore di programmi radio. Qualche rara volta in radio
ci vado anche io, e qui ho raccolto i collegamenti a puntate andate in
onda sui palinsesti di RAI Radio 3. <br> No, mamma, non mi pagano, ma mi piace forse anche di più così :-).
</p>
<!--
<div class="row marketing">
	<div class="col-sm-4">
	<img  class="img-circle avatar" alt="Wikiradio" src="../img/wikiradio.jpg"> 
</div>
</div>
-->
<a href="https://www.raiplayradio.it/programmi/wikiradio/archivio/puntate/"><h2> Wikiradio </h2></a> 
Wikiradio è l'enciclopedia libera di RAI Radio 3, in onda tutti i giorni feriali alle 14. 
<a href="https://www.raiplayradio.it/audio/2021/10/WIKIRADIO-c5a16842-7ec3-44b6-8e94-a6e1914e8997.html"><h3>La scoperta dei raggi X</h3></a>
L'<b>otto novembre 2021</b> ho raccontato di Wilhelm Conrad Röntgen e la sua scoperta dei raggi X, avvenuta la sera di venerdi otto novembre 1895 a Würzburg, in Bavaria. Quella sera, Röntgen stava lavorando con degli schermi ricoperti di sali di platino-cianuro di bario per studiare la fluorescenza indotta da <a href="https://it.wikipedia.org/wiki/Raggio_catodico"> raggi catodici</a>, quando si accorse che un altro tipo di raggi stava causando fenomeni luminosi assai più lontano. Nel giro di pochi minuti capì moltissime cose di questi nuovi raggi 'X' e con le prime immagini radiografiche delle dita della sua mano, poi quelle della moglie, diede inizio alla <em>radiologia</em>.

<a
href="https://www.raiplayradio.it/audio/2021/06/WIKIRADIO---Louis-Harold-Gray-ddc201aa-0184-474f-b9fa-1a33fdd4f44a.html"><h3>Louis Harold Gray</h3></a>
Il <b>nove luglio 2021</b> ho raccontato la storia della vita di <em>Louis Harold Gray</em>, il fisico
Inglese tra i fondatori della radiobiologia, della scuola di J.J. Thomson, E.
Rutherford e J. Chadwick del Trinity College di Cambridge a cui dobbiamo, nel <a
href="https://www.bipm.org/en/measurement-units/"> Sistema Internazionale dei
Pesi e delle Misure</a>, il nome dell'unità speciale <em>gray</em> per la grandezza
fisica <em>dose</em> di radiazioni ionizzanti (che è poi quella che misuro, per
mestiere, all'Istituto Nazionale di Metrologia delle Radiazioni Ionizzanti, dove
lavoro). Ho studiato nel Gray Laboratory a
Northwood tra il 1997 ed il 2001, prima per la mia tesi di laurea in Fisica e
poi per il Ph.D. in Oncologia sperimentale/Fisica e sentivo un debito nei
confronti di quest'uomo che è stato tanto gigantesco quanto ignorato. Spero di essermi anche solo minimamente
sdebitato con lui e con l'eredità che ci ha lasciato, raccontando della sua vita.

<a href="https://www.raiplayradio.it/audio/2020/04/WIKIRADIO---Le-ragazze-del-radio--d1be44a8-6cdd-476e-9efa-d7a0285d2946.html"><h3>Le Ragazze del Radio</h3></a>
  Il <b>primo maggio 2020</b> ho raccontato,
  la storia delle <em>Ragazze del Radio</em> del New Jersey e dell'Illinois,
  nel giorno dell'anniversario della morte del Dottor <em>Harrison Stanford
  Martland</em>, il medico che dimostrò che il Radio era la causa delle malattie
  delle ragazze che lavoravano nelle aziende produttrici di orologi con lancette
  fosforescenti. Questa storia ed io ci siamo "incontrati" a Newark, quando ero
  post-doctoral research fellow alla <a href=http://njms.rutgers.edu/>New Jersey
  Medical School</a>, lì dove quei fatti si svolsero e proprio dove lavorò il
  Dottor Harrison Martland. Caterina Visco ha scritto un articolo collegato a
  questa storia su <a
  href="https://sentichiparla.it/salute/sicurezza-sul-lavoro-la-lezione-delle-ragazze-del-radio/">Senti
  chi parla</a>.
 
  <a href="https://www.raiplayradio.it/audio/2019/05/WIKIRADIO---La-Convenzione-del-Metro--ba563aef-e71c-4e3f-a48c-cd7cb287901a.html"><h3>La Convenzione del Metro</h3></a>
il <b>venti maggio 2019</b> è entrato in vigore il nuovo <a href="https://www.bipm.org/en/measurement-units/"> Sistema Internazionale dei Pesi e delle Misure</a>, proprio nel giorno in cui si ricorda la firma del trattato internazionale noto come la <em>Convenzione del Metro</em>. Ho raccontato ai microfoni di Wikiradio la storia della firma del trattato, e della nascita delle prime basi metrico-decimali, all'epoca della Rivoluzione Francese. Alessio Malta ha scritto un articolo collegato a questa storia su <a href="https://sentichiparla.it/cultura/convenzione-metro-massimo-pinto/">Senti chi parla</a>.
 <hr>


<a href="https://www.raiplayradio.it/programmi/radio3scienza/"><h2> Radio 3 Scienza</h2></a> 
 Radio3 Scienza è un programma di informazione scientifica ideato da Rossella Panarese, in onda ogni giorno feriale alle 11:30. <br>

 <p>Il <b>16 novembre 2018</b> sono stato in collegamento da Versailles, insieme con
Maria Luisa Rastello dell'INRiM, per seguire la 26a Conferenza Generale dei Pesi
e delle Misure e la ratifica del nuovo <a
href="https://www.bipm.org/en/publications/si-brochure/">Sistema Internazionale
dei Pesi e delle Misure</a>, basato su sette costanti universali. Ai microfoni
di Radio 3 Scienza, <a href="https://it.wikipedia.org/wiki/Rossella_Panarese">Rossella Panarese</a> e Roberta Fulci. La puntata è
riascoltabile dagli archivi di RaiPlay Radio: <a
href="https://www.raiplayradio.it/audio/2018/11/RADIO3-SCIENZA-Togliamoci-un-peso-53ba2cf0-7aa4-4890-827f-4ce48b2d7053.html">Togliamoci
un peso</a>.</p>
<p>Nel <b>giugno 2008</b> fui intervistato da <a href="https://it.wikipedia.org/wiki/Pietro_Greco">Pietro Greco</a> per Radio 3 Scienza, a proposito di quanto avevo scritto sul mio blog <em>Science in the Bel Paese</em> sul fenomeno del 5 per mille alla ricerca scientifica in Italia, e che era stato <a href="https://www.nature.com/articles/7194xic">ripreso dalla rivista Nature</a> nella rubrica <em>From the Blogosphere</em>. Si tratta di una puntata un po' antica, non è sul portale RaiPlay Radio. A fiducia, praticamente.</p>

</div><!-- /.blurb -->
